# Web Typography, 21/22

| Naam | Studentnr.       | Klas     | Vak     |
| ----------- | ----------- | -----------| -----------|
| Milan Steman     | 500800819       | VID2 | Web Typography |

## Font

Als typografische keuze heb ik gekozen voor de Brenner familie, omdat we onwijs veel keuze krijgen over de verschillende variaties van het lettertype. Wat me het meest opviel waren de mono- en script versie. Vooral de mono versie kon in mijn opzicht goed gebruikt worden in deze opdracht. Bijvoorbeeld voor de robotstemmen. Een systeemfont had op sommige vlakken beter geweest, zoals laadtijd en compatibiliteit, maar geeft minder flexibiliteit (als het gaat om keuze).

### Personages

#### KD6-3.6.7 (Voice 1)

Voor de stem van KD6-3.6.7 heb ik gekozen om de neutrale sans-serif variant te gebruiken, omdat hij vaak op een kalm voorkomt. Stukken waar hij zijn baseline herhaalt, komen als caption in een ritme 'op'. Wanneer KD6-3.6.7 het moeilijk heeft in de test om antwoord te geven, kan het zo zijn dat zijn antwoord in italics en kleiner wordt weergegeven. Dit geeft een onzeker gevoel met zich mee. 

#### Robot Baseline Test 1 (Voice 2)

De robot die in de intro te horen is en in de eerste baseline test, heeft een monospaced font met een lichte box-shadow. Dit geeft een futuristisch/sci-fi gevoel met zich mee. Wanneer de robot van toon verandert tijdens het stellen van een vraag in de baseline test, dan zal dat in italics aangegeven worden.

### Menselijke politieagent (Voice 3)

De politieagent die "f-off" roept, komt op een vrij agressieve manier over. Dit geeft een ongemakkelijk gevoel. Daarom heb ik de condensed variant gekozen voor de politieagent. Tijdens het testen merkte ik dat de tekst die hij roept vrij plotseling en buitengewoon is. Hierbij snapte mensen niet echt waarom het op de normale positie staat. Daarom heeft zijn tekst als een van de weinige een unieke positie. Samen met een oranje kleur, aangezien dat 'energie' oproept.

### Robot Baseline Test 2 (Voice 4)

De tweede robot heeft een wat 'koelere' stem. Daarom heeft deze robot een wat dunnere variant van de monospace. Hierdoor voel je dat deze robot minder emotie heeft en merk je ook sterk het sci-fi/futuristische gevoel. 

## Elementen

### Video

De video staat gecentreerd in het scherm. Het is en blijft het belangrijkste element. En moet dus het 'middenpunt' van de aandacht zijn. 

### Woorden

Bepaalde soorten woorden brengen bepaalde stijlen met zich mee. De woorden zijn voor het grootste gedeelte onder de video gezet. Zo is de gebruiker nog wel bekend met de plaatsing van de captions. Hierdoor kunnen we spelen met wat 'gekkere' elementen. 

| Soort woord | Stijl       | Uitleg     |
| ----------- | ----------- | -----------|
| Small, big, etc...      | Lettertype groter/kleiner       | Woorden zoals big/large worden groter uitgebeeld. Smaller/tiny worden kleiner uitgebeeld. |
| Heart, love, NOT   | Rode tekst.        | Woorden die te maken hebben met romantische aspecten of mislukking worden uitgebeeld in het rood. |
| Empty, nothing, dark   | Minder opacity.        | Woorden die een bepaalde leegte beschrijven worden afgebeeld met minder opacity. |
| Cell, box, (base) line   | Border/Lijn met padding.        | Woorden die een vierkant o.i.d. beschrijven, worden afgebeeld in een border. Of baseline, wat ondersteund wordt met een dynamische underline. |

### Ritme

Bepaalde stukken in de video brengen een bepaald soort ritme met zich mee. Dit is vooral te merken bij de herhaling van de 'baseline'. Hier laat ik woord voor woord de zin in beeld komen. Afgestemt op de timing van de karakters.

### Achtergrondkleur

De achtergrondkleur veranderd een aantal keer van kleur. Op het begin is de achtergrond zwart, omdat we ons buiten bevinden. Dit laat de leegte zien van de setting. Tijdens de baseline testen is de kleur gebaseerd op die van de kamer waarin zij testen. Tot slot eindigen we op een zwarte achtergrond, omdat er slecht nieuws wordt verteld: "You're not even close to baseline."

### Achtergrond afbeeldingen

Er komen een aantal achtergrond afbeeldingen in beeld gedurende de video. Deze zijn gebaseerd op de geluiden die spelen. Zo is er bijvoorbeeld een rode sirene voor het alarm dat meerdere keren terugkomt, een laser die bij het eerste achtergrondgeluid naar voren komt of er komt een 'glitch' effect tevoorschijn wanneer de piep in de baseline test harder wordt.

### Trilling

Trilling wordt meestal gebruikt in combinatie met een ander effect. Bijvoorbeeld wanneer het alarm klinkt, komt er een sirene op de achtergrond, en trilt de video. De trilling is gebaseerd op de 'kracht' van het effect. Zo is er meer trilling wanneer de sirene harder- en/of luider klinkt.

## Feedback

### De brief

Als je doof bent, of als je om een andere reden geen geluid kunt horen, dan mis je veel informatie als je een film kijkt. Knisperende voetstappen, langzaam aanzwellende muziek, nerveus getik op een deur, je hoort het natuurlijk allemaal niet. Nu bestaat er zoiets als closed caption, wat een type ondertiteling is waarbij ook dingen als omgevingsgeluiden en de muziek beschreven worden. Hierdoor krijgt een kijker die informatie wel binnen.

Alleen wordt die auditieve informatie nogal neutraal beschreven. Het geluid van huilend persoon zou bijvoorbeeld beschreven kunnen worden als snikgeluid op de achtergrond. En iemand die lacht zou geschreven kunnen worden als iemand lacht. Heel neutraal, bijna zakelijk, en bovendien allebei in precies hetzelfde neutrale lettertype. Terwijl het toch echt over twee heel verschillende emoties gaat.

Dat kan visueel sterker.

### Test 1

#### Feedback

De eerste test heb ik met Akshay gedaan. Hier was mijn bedoeling om echt te kijken of de richting waar ik in ging goed was. Ik heb me tijdens het stellen van de vragen vooral gericht op: of de vormgeving van bepaalde scenario's en geluiden matchte met dat van wat daadwerkelijk 'gehoord' werd. Ik kreeg van hem een aantal 'pointers' mee:

- Je hebt nu drie keer een alarm laten zien, maar zit er nog verschil in? Zo ja, hoe wil/kan je dat verschil laten tonen?
- Let op dat animaties en andere speciale effecten bij je tekst niet te veel afleiden. Vraag je altijd af of het wel nodig is. Wil je echt alle woorden één voor één in het scherm laten komen?
- Aanvullend op de vorige vraag: hou het simpel. Niet alles heeft een aparte stijl nodig, zodat je het maar een aparte stijl hebt gegeven. Denk goed na over wat je wil highlighten en waarom.

#### Verbeterplan

Met deze tips heb ik een verbeterplan opgesteld. Dit zijn korte bullets waar ik aan wil gaan werken.

- Kijken of ik via een andere methode de achtergrondgeluiden kan versterken.
- Bepalen hoe ik de tekst wil laten 'inspringen': alle tekst? geen tekst? bepaalde stukken?
- Een lijst maken van woorden die ik graag wil highlighten en waarom.
- Eventueel CSS variabelen maken om bepaalde voices, typografie en elementen consistent te houden.


### Test 2

#### Feedback

- In je intro stuk mis ik nog een aantal sounds. Probeer zoveel mogelijk achtergrondgeluiden mee te nemen in je verhaal.
- Bij de zin "f-off, skinjob" snapte ik niet helemaal goed wat er mee bedoeld wordt. Wie roept dit? Hoe zou je dit beter kunnen weergeven?
- Kijk of je bij de baseline test nog een intenser gevoel kan creëren. Het voelde nu nog vrij 'rustig' aan. Kijk of je op een bepaalde manier spanning kan vormgeven.

#### Verbeterplan

- Kijken waar precies de sounds vandaan komen en of ik deze op een gepaste manier kan vormgeven in mijn project.
- De voiceline van de politieagent aanpassen, zodat het duidelijker is wie het roept. En eventueel nog iets 'agressiever'/'actiever' over laten komen.
- Iets verzinnen om de baseline test spannender te maken. Nu gebeurd er nog weinig.

## Eindoplevering

De eindoplevering is te zien op: [https://milansteman.github.io/Web-Typography/](https://milansteman.github.io/Web-Typography/)
